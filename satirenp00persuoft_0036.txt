32 PERSII

iam nunc astringas , iam nunc granaria laxes? Ἴ110

inque luto fixum possis transcendere nummum,

nec glutto sorbere salivam Mercurialem?

„Haec mea sunt, teneo,“ cum vere dixeris , esto

liberque ac sapiens Praetoribus et Jove dextro:

sin tu, cum fueris nostrae paulo ante farinae, 115

pelliculam veterem retines , et fronte politus

astutam vapido servas sub pectore vulpem:

quae dederam supra, repeto , funemque reduco:

ni tibi concessit ratio , digitum exsere, peccas:

et quid tam parvum? Sed nullo ture litabis, 120

haereat in stultis brevis ut semuncia recti.

Haec miscere nefas: nec, cum sis cetera fossor,

tris tantum ad numeros satyrum moveare Bathylli.

„Liber ego.“ L'nde datum hoc sumis , tot subdite rebus?

an dominum ignoras , nisi quem vindicta relaxat? 125

Ι puer , et strigiles Crispini ad balnea defer,

si increpuit, cessas nugator? servitium acre

te nihil impellit, nec quiequam extrinsecus intrat,

quod nervos agitet: sed si intus et in iecore aegro

nascuntur domini, qui tu impunitior exis 130

atque hic , quem ad strigiles scutica et metus egit herilis?
Mane piger stertis. Surge , inquit Avaritia: heia

surge. 'Negas , instat, Surge, inquit. „Non queo.“ Surge.

„Et quid agam? “ Rogitas? saperdas advehe Ponto,

castoreum , stuppas , hebenum , tus , lubrica Coa3 135

tolle recens primus pipere sitiente camelo.

Verte aliquid: iura. „Sed Juppiter audiet.“ Eheu!

varo „ regustatum digito terebrare salinum

contentus perages , si vivere cum Jove tendis.

Jam puer it pellem succinctus et oenophorum aptus. 140

v. 114 et Jove p. c. r. ac e coni. ν. 117 in pact. p. c. v, 119
nil p. c. r. m· e coni. Lipsii opp. t. 1V p. 513. v. 120 parvum est
p. c. r. est del. Bentl. ad Hor. S. ΙΙ, 3, 283. v. 123 satyri p. c. r.
v. 130 nascantur p. c. r. quin p. ν. 136 et sit. p. ν. 140 pueris
— aptas p. c. r. puer it — aptus e coni.

