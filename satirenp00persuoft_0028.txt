24 PERSII

Ad populum phaleras! ego te intus et in cute novi.

Non pudet ad morem discincti vivere Nattae!
Sed stupet hic vitio ‚ fibris increvit opimum

pingue, caret culpa, nescit, quid perdat, et alto

demersus sumnia rursus non bullit in unda.

Magne pater divum , saevos punire tyrannos

haud alia ratione velis , cum dira libido

moverit ingenium ferventi tincta veneno:

virtutem videant intabescantque relicta.

Anne magis Siculi gemuerunt aera iuvenci,

et magis auratis pendens laquearibus ensis

purpureas subter cervisses terruit, Imus,

imus praecipites, quam si sihi dicat, et intus

palleat infelix quod proxima nesciat uxor?

Saepe oculos, memini, tangebam parvus olivo,

grandia si nollem morituri verba Catonis

dicere, non sano multum laudanda magistro,

quae pater adductis sudans audiret amicis.

Jure etenim id summum , quid dexter senio ferret

scire ‚ erat in v0t03 damnosa canicula quantum

raderet3 angustae collo non fallier orcae3

neu quis callidior buxum torquere flagello.

Haud tibi inexpertum curvos deprendere mores,

quaeque docet sapiens braccatis illita Medis

porticus , insomnis quibus et detonsa iuventus

invigilat, siliquis et grandi pasta polenta3

et tibi ‚ quae Samios diduxit littera ramoae

surgentem dextro monstravit limite callem:

stertis adhuc, laxumque caput, compage soluta,

oscitat hesternum , dissutis unquue malis.

Est aliquid quo tendis ‚ et in quod dirigis arcum?

an passim sequeris corvos testaque lutoque

securus quo pes ferat, atquc ex tempore vivis?

30

35

40

45

50

55

60

ν. 40 ant mag. r. v, 44 cingebam p. v. 45 morituro — Cato-

ni p. v. 56 deduxit p. c.

